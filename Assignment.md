Στόχος της εργασίας είναι η υλοποίηση και αποτίμηση ενός συστήματος συστάσεων με
βάση το περιεχόμενο (content-based recommendation system) για βιβλία.  

Θα χρησιμοποιήσετε τα δεδομένα του Book-Crossing (http://www2.informatik.uni-freiburg.de/~cziegler/BX/). Το σύνολο δεδομένων αποτελείται από 3 αρχεία, ένα για τους
χρήστες, ένα για τα βιβλία και ένα με τις βαθμολογίες.
Η εργασία σας θα εμπεριέχει τις εξής φάσεις:  

Προεπεξεργασία:
1. Αφαιρέστε όλα τα βιβλία που έχουν λιγότερες από 10 βαθμολογίες και όλους τους  
χρήστες που έχουν βαθμολογήσει λιγότερα από 5 βιβλία.
2. Επεξεργαστείτε τους τίτλους των βιβλίων έτσι ώστε να συνδέσετε κάθε βιβλίο με  
ένα σύνολο από λέξεις-κλειδιά. Επιλέξτε όσα βήματα προεπεξεργασίας θέλετε για
το συγκεκριμένο βήμα.

Σύστημα συστάσεων:  

Θα υλοποίησετε ένα σύστημα συστάσεων με βάση το περιέχομενο που δεδομένου ενός
χρήστη:  
• Θα εντοπίζει τα έως 3 αντικείμενα στα οποία έχει δώσει τη μεγαλύτερη βαθμολογία  
ο χρήστης, και θα δημιουργεί ένα “προφίλ” προτιμήσεων του χρήστη με βάση την
ένωση των λέξεων κλειδιών των 3 βιβλίων, τους συγγραφείς τους και το έτος
έκδοσης τους.  

• Θα προτείνει στον χρήστη τα 10 αντικείμενα (που δεν έχει βαθμολογήσει) τα οποία  
είναι ομοιότερα με το προφίλ του, διατεταγμένα από το περισσότερο προς το
λιγότερο όμοιο.  

• Για τον υπολογισμό της ομοιότητας χρησιμοποιήστε: μια συνάρτηση ομοιότητας  
στο [0,1] που θα συνοπολογίζει τρεις παράγοντες: ομοιότητα για τις λέξεις κλειδιά,
ισότητα για οποιονδήποτε από τους συγγραφείς, και μικρότερη διαφορά από
οποιοδήποτε από τα 3 έτη έκδοσης ---όπου για διαφορά κανονικοποίηστε ως εξής:
1-(|α-β|/2005), όπου το 2005 χρησιμοποιείτε ως ένα άνω όριο για τα έτη.
Υλοποιήστε τις εξής παραλλαγές:  
◦ Jaccard για τις λέξεις κλειδιά με βάρος 0.2, ισότητα για τους συγγραφείς 0.4, διαφορά ετών έκδοσης 0.4.  
◦ Dice coefficient για τις λέξεις κλειδιά με βάρος 0.5, ισότητα για τους συγγραφείς   
0.3, διαφορά ετών έκδοσης 0.2.
